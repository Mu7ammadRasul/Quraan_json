[
  {
    "number": 1,
    "text": "بِسْمِ ٱللَّهِ ٱلرَّحْمَٰنِ ٱلرَّحِيمِ حمٓ",
    "english": "Ha, Meem.",
    "asan": "چه‌ند پیتێک له‌سه‌ره‌تای هه‌ندێ له‌سووره‌ته‌کانی قورئاندا هاتوون ژماره‌یان ( 14 ) پیته‌، نیوه‌ی کۆی پیته‌کانی زمانی عه‌ره‌بین، بۆ سه‌لماندنی (اعجاز) و مه‌زنی و گرنگی قورئان که‌له‌توانای هیچ که‌سدانیه به‌و پیتانه کتێبێکی ئاوا بێوێنه دابنێت به‌راده‌یه‌ک هه‌تا هه‌موو گرۆی ئاده‌میزاد و په‌ری کۆ ببنه‌وه‌بۆ ئه‌و مه‌به‌سته‌، بێگومان چه‌نده‌ها نهێنی تریشی تیایه‌، زاناکان له‌هه‌ندێکی دواون، هه‌ندێکیشیان وتویانه: هه‌ر خوا خۆی زانایه به‌نهێنی ئه‌و پیتانه",
    "puxt": "  به‌ (حا، میم) ده‌خوێنرێته‌وه‌ بۆ ماناکه‌ی سه‌یری سه‌ره‌تای سوره‌تی (البقرة) بکه‌.    "
  },
  {
    "number": 2,
    "text": "تَنزِيلُ ٱلْكِتَٰبِ مِنَ ٱللَّهِ ٱلْعَزِيزِ ٱلْحَكِيمِ",
    "english": "The revelation of the Book is from Allah, the Exalted in Might, the Wise.",
    "asan": "ئه‌م قورئانه له‌لایه‌ن خوای باڵا ده‌ست و داناوه‌دابه‌زیوه",
    "puxt": "  ئه‌م قورئانه‌ هێنراوه‌ته‌ خواره‌وه‌ له‌لایه‌ن خوای زاڵی کاربه‌جێوه‌.    "
  },
  {
    "number": 3,
    "text": "مَا خَلَقْنَا ٱلسَّمَٰوَٰتِ وَٱلْأَرْضَ وَمَا بَيْنَهُمَآ إِلَّا بِٱلْحَقِّ وَأَجَلٍ مُّسَمًّى وَٱلَّذِينَ كَفَرُوا۟ عَمَّآ أُنذِرُوا۟ مُعْرِضُونَ",
    "english": "We did not create the heavens and earth and what is between them except in truth and [for] a specified term. But those who disbelieve, from that of which they are warned, are turning away.",
    "asan": "ئێمه ئاسمانه‌کان و زه‌وی و ئه‌م هه‌موو شتانه‌ی نێوانمان دروست نه‌کردووه‌، ته‌نها له‌سه‌ر بنچینه‌ی حه‌ق و ڕاستی نه‌بێت، بۆ کاتێکی دیاریکراویش، که‌چی بێ باوه‌ڕان پشت هه‌ڵده‌که‌ن له‌و ئاگاداری و بێدارکردنه‌وه‌یه",
    "puxt": "  ئاسمانه‌کان و زه‌وی و ئه‌وه‌ی له‌ نێوانیاندایه‌ دروستمان نه‌کردووه‌ مه‌گه‌ر به‌ هه‌ق و ڕاستی و بۆ کاتێکی دیاری کراو که‌چی ئه‌وانه‌ی بێ باوه‌ڕ بوو له‌وه‌ی که‌ پێ ی ترسێنرابوون ڕوو وه‌رده‌گێڕن.    "
  },
  {
    "number": 4,
    "text": "قُلْ أَرَءَيْتُم مَّا تَدْعُونَ مِن دُونِ ٱللَّهِ أَرُونِى مَاذَا خَلَقُوا۟ مِنَ ٱلْأَرْضِ أَمْ لَهُمْ شِرْكٌ فِى ٱلسَّمَٰوَٰتِ ٱئْتُونِى بِكِتَٰبٍ مِّن قَبْلِ هَٰذَآ أَوْ أَثَٰرَةٍ مِّنْ عِلْمٍ إِن كُنتُمْ صَٰدِقِينَ",
    "english": "Say, [O Muhammad], \"Have you considered that which you invoke besides Allah? Show me what they have created of the earth; or did they have partnership in [creation of] the heavens? Bring me a scripture [revealed] before this or a [remaining] trace of knowledge, if you should be truthful.\"",
    "asan": "ئه‌ی محمد ( صلی الله علیه وسلم ) هه‌واڵم بده‌نێ: ئایا سه‌رنجتان داوه‌له‌و شتانه‌ی که‌له‌جیاتی خوا ده‌یانپه‌رستن و، هاناو هاواریان بۆ ده‌به‌ن؟ باشه‌ئاخر ئه‌وانه‌چ شتێکیان له‌زه‌ویدا به‌دیهێناوه‌، با پێشانم بده‌ن!... یاخود ئه‌وانه له‌هه‌ڵسوڕانی ئاسمانه‌کاندا هیچ هاوبه‌شی وهاوکاریه‌کیان هه‌یه‌؟!.. ( ئه‌گه‌ر ده‌ڵێن: به‌ڵێ ) ده‌که‌واته کتێبێکی ئاسمانیم نیشان بده‌ن که‌پێش ئه‌م قورئانه بۆتان هاتبێت، یان دیارده‌یه‌کی زانستی له‌و ڕووه‌وه بیسه‌لمێنێت ئه‌گه‌ر ئێوه ڕاست ده‌که‌ن",
    "puxt": "   ئه‌ی موحه‌ممه‌د(صلی الله‌ علیه‌ وسلم) بڵێ پێم بڵێن ئه‌و شتانه‌ی ئێوه‌ ده‌یانپه‌رستن جگه‌ له‌ خوا پیشانم بده‌ن له‌ زه‌وی دا چیان دروست کردووه‌ یان له‌ (دروست کردنی) ئاسمانه‌کاندا به‌شداریان کردووه‌ ده‌ی په‌ڕاوێکم بۆ بهێنن له‌ پێش ئه‌م (قورئانه‌ هاتبێ) یان زانیاریه‌ك که‌ له‌ پێشووان به‌جێ مابێ ئه‌گه‌ر ئێوه‌ ڕاستگۆن.    "
  },
  {
    "number": 5,
    "text": "وَمَنْ أَضَلُّ مِمَّن يَدْعُوا۟ مِن دُونِ ٱللَّهِ مَن لَّا يَسْتَجِيبُ لَهُۥٓ إِلَىٰ يَوْمِ ٱلْقِيَٰمَةِ وَهُمْ عَن دُعَآئِهِمْ غَٰفِلُونَ",
    "english": "And who is more astray than he who invokes besides Allah those who will not respond to him until the Day of Resurrection, and they, of their invocation, are unaware.",
    "asan": "جا ئیتر کێ له‌و که‌سه گومڕاتره که دوعاو نزا و پاڕانه‌وه‌، ڕوو به‌که‌سێک یان شتێک ده‌کات، جگه له‌خوا که ئه‌گه‌ر هه‌تا ڕۆژی قیامه‌تیش لێی بپاڕێته‌وه بێ سووده‌، نه‌به‌هانایه‌وه ده‌چێت، نه‌به‌په‌رستنه‌که‌ش ده‌زانێت، له‌کاتێکدا ئه‌وانه‌له‌دۆعاو پارانه‌وه‌ی ئه‌وان بێ ئاگاو غافڵن و هه‌ستی پێ ناکه‌ن",
    "puxt": "  کێ گومڕاتره‌ له‌و که‌سه‌ی که‌ هاوار له‌ غه‌یری خوا بکات که‌ وه‌ڵامی ناداته‌وه‌ تا ڕۆژی دوایی وه‌ ئه‌و (هاوار لێکراو) انه‌ له‌ هاواری ئه‌وان بێ ئاگان.    "
  },
  {
    "number": 6,
    "text": "وَإِذَا حُشِرَ ٱلنَّاسُ كَانُوا۟ لَهُمْ أَعْدَآءً وَكَانُوا۟ بِعِبَادَتِهِمْ كَٰفِرِينَ",
    "english": "And when the people are gathered [that Day], they [who were invoked] will be enemies to them, and they will be deniers of their worship.",
    "asan": "کاتێکیش که‌خه‌ڵکی کۆده‌کرێنه‌وه بۆ لێ پرسینه‌وه‌، بت و په‌رستراوه‌کان ده‌بنه دوژمن بۆ ئه‌و که‌سانه‌که له‌دونیادا ده‌یانپه‌رستن، به‌هیچ شێوه‌یه‌ک بڕوایان پێ ناکه‌ن، به‌ڵکو به‌درۆیان ده‌خه‌نه‌وه",
    "puxt": "   کاتێکیش خه‌ڵك کۆده‌کرێنه‌وه‌ (له‌ قیامه‌ت) په‌رستراوه‌کان ده‌بنه‌ دوژمنیان وه‌ (په‌رستراوه‌کان) به‌ په‌رستنه‌که‌یان باوه‌ڕ ناکه‌ن.    "
  },
  {
    "number": 7,
    "text": "وَإِذَا تُتْلَىٰ عَلَيْهِمْ ءَايَٰتُنَا بَيِّنَٰتٍ قَالَ ٱلَّذِينَ كَفَرُوا۟ لِلْحَقِّ لَمَّا جَآءَهُمْ هَٰذَا سِحْرٌ مُّبِينٌ",
    "english": "And when Our verses are recited to them as clear evidences, those who disbelieve say of the truth when it has come to them, \"This is obvious magic.\"",
    "asan": "له کاتێکدا ئایه‌ته ئاشکراو ڕوونه‌کانی ئێمه به‌سه‌ریاندا بخوێنرێته‌وه‌، ئه‌وانه‌ی که‌بێ باوه‌ڕ بوون به‌و حه‌ق و ڕاستیه‌ی که‌بۆیان دێت ده‌ڵێن: ئه‌مه‌جادوویه‌کی ئاشکرایه",
    "puxt": "   کاتێکیش ئایه‌ته‌ ڕوونه‌کانی ئێمه‌یان به‌سه‌ردا بخوێنرێته‌وه‌ ئه‌وانه‌ی بێ باوه‌ڕ بوون ده‌ڵێن به‌و قورئانه‌ی بۆیان دێ ئه‌مه‌ جادوویه‌کی ئاشکراو دیاره‌.    "
  },
  {
    "number": 8,
    "text": "أَمْ يَقُولُونَ ٱفْتَرَىٰهُ قُلْ إِنِ ٱفْتَرَيْتُهُۥ فَلَا تَمْلِكُونَ لِى مِنَ ٱللَّهِ شَيْـًٔا هُوَ أَعْلَمُ بِمَا تُفِيضُونَ فِيهِ كَفَىٰ بِهِۦ شَهِيدًۢا بَيْنِى وَبَيْنَكُمْ وَهُوَ ٱلْغَفُورُ ٱلرَّحِيمُ",
    "english": "Or do they say, \"He has invented it?\" Say, \"If I have invented it, you will not possess for me [the power of protection] from Allah at all. He is most knowing of that in which you are involved. Sufficient is He as Witness between me and you, and He is the Forgiving the Merciful.\"",
    "asan": "یاخوا ده‌ڵێن محمد ( صلی الله علیه وسلم ) خۆی ئه‌م قورئانه‌ی هه‌ڵبه‌ستووه... پێیان بڵێ: ئه‌گه‌ر خۆم هه‌ڵم به‌ستبێت، ( ئه‌وه دڵنیابن خوا تۆڵه‌م لێده‌ستێنێت و سزام ده‌دات )، ئه‌و کاته ئێوه به‌هیچ شێوه‌یه‌ک ناتوانن له‌خه‌شم و قینی خوا ڕزگارم بکه‌ن، جا هه‌ر خوا ده‌زانێت ده‌رباره‌ی ئه‌م قورئانه‌ئێوه چ دڕۆ و بوختانێک هه‌ڵده‌به‌ستن وتێیدا ڕۆده‌چن؟ له‌به‌ر ئه‌وه خوام به‌سه که شایه‌ت بێت له‌نێوان من و ئێوه‌دا، به‌ڕاستی ئه‌وزاته لێبوورده‌و به‌سۆزو میهره‌بانه ( بۆ ئه‌وانه‌ی په‌شیمان ده‌بنه‌وه له‌بیروبۆچوونه چه‌وته‌کانیان و ڕێگه‌ی ئیمان ده‌گرنه‌به‌ر )",
    "puxt": "   یان ده‌ڵێن (موحه‌ممه‌د(صلی الله‌ علیه‌ وسلم)) خۆی ئه‌م قورئانه‌ی هه‌ڵبه‌ستووه‌ (ئه‌ی موحه‌ممه‌د(صلی الله‌ علیه‌ وسلم)) بڵێ ئه‌گه‌ر خۆم هه‌ڵم به‌ستبێ (خوا سزای به‌تینم ده‌دات) ئه‌وسا ئێوه‌ش له‌ به‌رانبه‌ر خوادا بۆ من هیچتان له‌ ده‌ست نایه‌ خوا چاك ده‌زانێ به‌و توانجانه‌ی ده‌یده‌ن له‌ قورئان ئه‌و خوا به‌سه‌ که‌ شایه‌ت بێت له‌ نێوان من و ئێوه‌دا هه‌ر ئه‌وه‌ لێبورده‌ی میهره‌بان.    "
  },
  {
    "number": 9,
    "text": "قُلْ مَا كُنتُ بِدْعًا مِّنَ ٱلرُّسُلِ وَمَآ أَدْرِى مَا يُفْعَلُ بِى وَلَا بِكُمْ إِنْ أَتَّبِعُ إِلَّا مَا يُوحَىٰٓ إِلَىَّ وَمَآ أَنَا۠ إِلَّا نَذِيرٌ مُّبِينٌ",
    "english": "Say, \"I am not something original among the messengers, nor do I know what will be done with me or with you. I only follow that which is revealed to me, and I am not but a clear warner.\"",
    "asan": "ئه‌ی پێغه‌مبه‌ر ( صلی الله علیه وسلم ) پێیان بڵێ: که‌من یه‌که‌م پێغه‌مبه‌رو تازه‌په‌یدابوو نیم، ناشزانم چیم به‌سه‌ر دێت، چیش به‌سه‌ر ئێوه دێت؟ ( چونکه غه‌یب زان نیم و له‌نهێنی و شاراوه‌کان ئاگادار نیم )، من ته‌نها شوێنی ئه‌و وه‌حی و نیگایه ده‌که‌وم که‌پێم ده‌گات و من ته‌نها بێدارکه‌ره‌وه‌یه‌کی ئاشکرام",
    "puxt": "   بڵێ من یه‌که‌م پێغه‌مبه‌ر نیم (نێررابم) ناشزانم چی به‌سه‌ر من و ئێوه‌ش ده‌هێنرێ ته‌نها په‌یڕه‌وی ئه‌وه‌ش ده‌که‌م سرووش ده‌کرێ بۆم وه‌ من ته‌نها ترسێنه‌رێکی ئاشکرام و به‌س.    "
  },
  {
    "number": 10,
    "text": "قُلْ أَرَءَيْتُمْ إِن كَانَ مِنْ عِندِ ٱللَّهِ وَكَفَرْتُم بِهِۦ وَشَهِدَ شَاهِدٌ مِّنۢ بَنِىٓ إِسْرَٰٓءِيلَ عَلَىٰ مِثْلِهِۦ فَـَٔامَنَ وَٱسْتَكْبَرْتُمْ إِنَّ ٱللَّهَ لَا يَهْدِى ٱلْقَوْمَ ٱلظَّٰلِمِينَ",
    "english": "Say, \"Have you considered: if the Qur'an was from Allah, and you disbelieved in it while a witness from the Children of Israel has testified to something similar and believed while you were arrogant...?\" Indeed, Allah does not guide the wrongdoing people.",
    "asan": "هه‌روه‌ها پێیان بڵێ: هه‌واڵم بده‌نێ، باشه‌، ئه‌ی ئه‌وه چۆنه وحاڵتان چۆن ده‌بێت ئه‌گه‌ر ئه‌م قورئانه له‌لایه‌ن خواوه‌بێت و، ئێوه ئاوا بڕوای پێنه‌که‌ن؟! هاوکات له‌گه‌ڵ ئه‌وه‌دا که‌شایه‌تێک له‌نه‌وه‌ی ئیسرائیل شایه‌تی داوه‌که‌چ ته‌ورات و، چ قورئان له‌یه‌ک سه‌رچاوه‌وه‌، ئه‌وه‌باوه‌ڕی هێنا به‌محمد ( صلی الله علیه وسلم ) و قورئان که‌چی ئێوه خۆتان به‌زل و گه‌وره‌زانی و، باوه‌ڕتان نه‌هێنا... بێگومان خوا هیدایه‌ت و ڕێنموویی ده‌سته‌ی سته‌مکاران ناکات",
    "puxt": "   ئه‌ی موحه‌ممه‌د(صلی الله‌ علیه‌ وسلم) بڵێ پێم بڵێن ئه‌گه‌ر (ئه‌م قورئانه‌) له‌لایه‌ن خواوه‌ بێ ئێوه‌ش باوه‌ڕتان پێ نه‌هێنابێ وه‌ که‌سێك له‌ نه‌وه‌ی ئیسرائیل شایه‌تی دابێ له‌سه‌ر وێنه‌ی (ئه‌وه‌ی وا له‌) قورئاندا جا ئیمان هێنابێ که‌چی ئێوه‌ خۆتان به‌ گه‌وره‌زانی بێگومان خوا ڕێنموونیی گه‌لی سته‌مکاران ناکات.    "
  },
  {
    "number": 11,
    "text": "وَقَالَ ٱلَّذِينَ كَفَرُوا۟ لِلَّذِينَ ءَامَنُوا۟ لَوْ كَانَ خَيْرًا مَّا سَبَقُونَآ إِلَيْهِ وَإِذْ لَمْ يَهْتَدُوا۟ بِهِۦ فَسَيَقُولُونَ هَٰذَآ إِفْكٌ قَدِيمٌ",
    "english": "And those who disbelieve say of those who believe, \"If it had [truly] been good, they would not have preceded us to it.\" And when they are not guided by it, they will say, \"This is an ancient falsehood.\"",
    "asan": "ئه‌وانه‌ی که‌بێ باوه‌رن ده‌رباره‌ی ئه‌وانه‌ی ئیمان و باوه‌ڕیان هێناوه ده‌ڵێن: ئه‌گه‌ر باوه‌ڕهێنان به‌قورئان وبه‌محمد ( صلى الله عليه وسلم) چاک بوایه‌، ئه‌وانه‌پێش ئێمه نه‌ده‌که‌وتن!! جا چونکه خۆیان هیدایه‌ت و ڕێنموویی قورئان وه‌رناگرن ده‌ڵێن: ئه‌مه هه‌ڵبه‌ستراو و ئه‌فسانه‌یه‌کی کۆنه",
    "puxt": "   ئه‌وانه‌ی بێ باوه‌ڕن ده‌ڵێن ده‌رباره‌ی ئه‌وانه‌ی باوه‌ڕیان هێناوه‌ ئه‌گه‌ر (ئیسلام و باوه‌ڕ هێنان) چاك بوایه‌ ئه‌وانه‌ پێش ئێمه‌ نه‌ده‌که‌وتن بۆ ئه‌و (باوه‌ڕ هێنانه‌) چونکه‌ خۆیان به‌و (قورئانه‌) ڕێنموون نه‌بوون جا دواتر ده‌ڵێن ئه‌مه‌ ده‌س هه‌ڵبه‌سێکی کۆنه‌.    "
  },
  {
    "number": 12,
    "text": "وَمِن قَبْلِهِۦ كِتَٰبُ مُوسَىٰٓ إِمَامًا وَرَحْمَةً وَهَٰذَا كِتَٰبٌ مُّصَدِّقٌ لِّسَانًا عَرَبِيًّا لِّيُنذِرَ ٱلَّذِينَ ظَلَمُوا۟ وَبُشْرَىٰ لِلْمُحْسِنِينَ",
    "english": "And before it was the scripture of Moses to lead and as a mercy. And this is a confirming Book in an Arabic tongue to warn those who have wronged and as good tidings to the doers of good.",
    "asan": "خۆ پێش ئه‌م قورئانه‌، ته‌وراتی موسا ڕه‌وانه‌کراوه‌تا پێشه‌واو ڕه‌حمه‌ت بێت له‌کاتی خۆیدا... ئه‌م قورئانه‌ش په‌یامێکه سه‌لمێنه‌ری په‌یام و کتێبه‌کانی پێش خۆیه‌تی و، ڕێکه له‌گه‌ڵیانداو به‌زمانێکی عه‌ره‌بی پاراوی ڕه‌وان هاتووه‌بۆ ئه‌وه‌ی ئه‌وانه‌ی سته‌میان کردووه‌بێداریان بکاته‌وه‌مژده‌به‌خشیشه به‌چاکه‌کاران",
    "puxt": "   وه‌ له‌پێش ئه‌م (قورئانه‌) دا ته‌وراتی مووسا پێشه‌وا و ڕه‌حمه‌ت بوو ئه‌م قورئانه‌ش (کتێبه‌کانی پێش خۆی) به‌ڕاست داده‌نێ که‌ به‌زمانی عه‌ره‌بی یه‌ تا سته‌مکاران بترسێنێ وه‌ بۆ چاکه‌کاران مژده‌ بێ.    "
  },
  {
    "number": 13,
    "text": "إِنَّ ٱلَّذِينَ قَالُوا۟ رَبُّنَا ٱللَّهُ ثُمَّ ٱسْتَقَٰمُوا۟ فَلَا خَوْفٌ عَلَيْهِمْ وَلَا هُمْ يَحْزَنُونَ",
    "english": "Indeed, those who have said, \"Our Lord is Allah,\" and then remained on a right course - there will be no fear concerning them, nor will they grieve.",
    "asan": "به‌ڕاستی ئه‌وانه‌ی که‌ده‌ڵێن: په‌روه‌ردگارمان الله یه‌و، پاشان پابه‌ندی ئه‌و ئیمانه ده‌بن وڕاست وره‌وان په‌یڕه‌وی ده‌که‌ن و له‌سه‌ری به‌رده‌وامن، ئه‌وانه‌هیچ جۆره ترس و بیمێکیان له‌سه‌ر نی یه و دڵته‌نگ نابن",
    "puxt": "   به‌ڕاستی ئه‌وانه‌ی که‌ ده‌ڵێن په‌روه‌ردگارمان ئه‌ڵڵایه پاشان به‌رده‌وام بوون (له‌سه‌ر باوه‌ڕه‌که‌یان) ئه‌وه‌ نه‌ ترسیان له‌سه‌ره‌ نه‌ خه‌فه‌ت ده‌خۆن.    "
  },
  {
    "number": 14,
    "text": "أُو۟لَٰٓئِكَ أَصْحَٰبُ ٱلْجَنَّةِ خَٰلِدِينَ فِيهَا جَزَآءًۢ بِمَا كَانُوا۟ يَعْمَلُونَ",
    "english": "Those are the companions of Paradise, abiding eternally therein as reward for what they used to do.",
    "asan": "ئه‌وانه‌به‌هه‌شتین و ژیانی نه‌مریی تیایدا ده‌به‌نه‌سه‌ر، له‌پاداشتی ئه‌و کاروکرده‌وانه‌دا که‌ئه‌نجامیان ده‌دا",
    "puxt": "   ئه‌وانه‌ به‌هه‌شتین به‌ هه‌میشه‌یی تێیدا ده‌مێننه‌وه‌ له‌ پاداشتی ئه‌و کرده‌وانه‌ی که‌ ده‌یانکرد له‌ دنیادا.    "
  },
  {
    "number": 15,
    "text": "وَوَصَّيْنَا ٱلْإِنسَٰنَ بِوَٰلِدَيْهِ إِحْسَٰنًا حَمَلَتْهُ أُمُّهُۥ كُرْهًا وَوَضَعَتْهُ كُرْهًا وَحَمْلُهُۥ وَفِصَٰلُهُۥ ثَلَٰثُونَ شَهْرًا حَتَّىٰٓ إِذَا بَلَغَ أَشُدَّهُۥ وَبَلَغَ أَرْبَعِينَ سَنَةً قَالَ رَبِّ أَوْزِعْنِىٓ أَنْ أَشْكُرَ نِعْمَتَكَ ٱلَّتِىٓ أَنْعَمْتَ عَلَىَّ وَعَلَىٰ وَٰلِدَىَّ وَأَنْ أَعْمَلَ صَٰلِحًا تَرْضَىٰهُ وَأَصْلِحْ لِى فِى ذُرِّيَّتِىٓ إِنِّى تُبْتُ إِلَيْكَ وَإِنِّى مِنَ ٱلْمُسْلِمِينَ",
    "english": "And We have enjoined upon man, to his parents, good treatment. His mother carried him with hardship and gave birth to him with hardship, and his gestation and weaning [period] is thirty months. [He grows] until, when he reaches maturity and reaches [the age of] forty years, he says, \"My Lord, enable me to be grateful for Your favor which You have bestowed upon me and upon my parents and to work righteousness of which You will approve and make righteous for me my offspring. Indeed, I have repented to You, and indeed, I am of the Muslims.\"",
    "asan": "ئێمه فه‌رمانمان به‌ئاده‌میزاد داوه‌که چاکه‌کارو چاک ڕه‌فتار بێت له‌گه‌ڵ دایک و باوکیدا، دایکی به‌ئازاره‌وه هه‌ڵی گرتووه‌و به‌ده‌م ئێش و ئازاره‌وه‌بوویه‌تی، سک پربوون و له‌شیر بڕینه‌وه‌ی سی دانه مانگی خایاندوون.. هه‌تا کاتێک ئینسان ده‌گاته حاڵه‌تی توندوتۆڵی و توانایی و ته‌مه‌نی چڵ ساڵی ( ئه‌وسا ئیتر حه‌ق وایه ئه‌م دۆعایه بکاته‌یه‌کێک له‌وێرده‌کانی سه‌ر زاری و ) بڵێت: په‌روه‌ردگار!! کۆمه‌کیم بکه‌و یارمه‌تیم بده‌تا شوکرانه‌بژێر و سوپاسگوزاری ئه‌و نازو نیعمه‌تانه بم که‌به‌من و دایک و باوکمت به‌خشیوه‌، هه‌روه‌ها یارمه‌تیم بده‌له‌و جۆره کاروکرده‌وه‌چاکانه‌ئه‌نجام بده‌م، که‌تۆ پێی ڕازیت، داواکاریشم چاکه‌بڕوێنیت له‌ناو نه‌وه‌کانمدا له‌به‌ر قازانجی خۆم ( چاکه‌ی هه‌رکه‌س به‌شی دایک و باوکی تیادایه ) به‌ڕاستی من گه‌ڕاومه‌ته‌وه بۆلای تۆ، تا له‌گوناهه‌کانم خۆش ببیت و من له‌موسڵمانانی گوێڕایه‌ڵ و فه‌رمانبه‌ردارم",
    "puxt": "   وه‌ ئێمه‌ ئامۆژگاری ئاده‌میی مان کرد به‌ چاکه‌ کردن له‌گه‌ڵ دایك و باوکی دا دایکی به‌ ناڕه‌حه‌تی و ئازاره‌وه‌ هه‌ڵی گرتووه‌ وه‌ به‌ ئازار و ناڕه‌حه‌تیش بوویه‌تی ماوه‌ی دووگیان بوون (ی دایك) پێ یه‌وه‌ و له‌ شیر بڕینه‌وه‌ی سی مانگه‌ تا ده‌گاته‌ تافی لاوی (پێ گه‌یشتوی لاشه‌یی و ژیری) و ده‌گاته‌ چل ساڵی ده‌ڵێ ئه‌ی په‌روه‌ردگار ڕام بێنه‌ تا شوکرانه‌ بژێری ئه‌و به‌هره‌ و چاکه‌ت بکه‌م که‌ ڕشتوته‌ به‌سه‌ر من و دایك و باوکم دا وه‌ (ڕام بێنه‌) کرده‌وه‌ی چاك بکه‌م که‌ تۆ پێ ی ڕازی بی نه‌وه‌کانیشم چاك و صاڵح بکه‌ بێگومان بۆ لای تۆ گه‌ڕاومه‌ته‌وه‌ وه‌ به‌ڕاستی من له‌ موسوڵمانی گه‌ردن که‌چم.    "
  },
  {
    "number": 16,
    "text": "أُو۟لَٰٓئِكَ ٱلَّذِينَ نَتَقَبَّلُ عَنْهُمْ أَحْسَنَ مَا عَمِلُوا۟ وَنَتَجَاوَزُ عَن سَيِّـَٔاتِهِمْ فِىٓ أَصْحَٰبِ ٱلْجَنَّةِ وَعْدَ ٱلصِّدْقِ ٱلَّذِى كَانُوا۟ يُوعَدُونَ",
    "english": "Those are the ones from whom We will accept the best of what they did and overlook their misdeeds, [their being] among the companions of Paradise. [That is] the promise of truth which they had been promised.",
    "asan": "ئا ئه‌وانه‌ئه‌و که‌سانه‌ن که‌به‌گوێره‌ی چاکترینی کرده‌وه‌کانیان پاداشتیان ده‌ده‌ینه‌وه‌، چاوپۆشیش له‌هه‌ڵه‌و گو‌ناهه‌کانیان ده‌که‌ین له‌ڕیزی به‌هه‌شتی یه‌کاندا، ئه‌مه‌ش به‌ده‌ستهێنانی ئه‌وبه‌ڵێنه ڕاست و دروسته‌یه که‌له‌کاتی خۆی پێیان درابوو",
    "puxt": "   ئه‌وانه‌ که‌سانێکن که‌ ئێمه‌ کرده‌وه‌ چاکه‌کانیان لێ وه‌رده‌گرین وه‌ چاوپۆشی ده‌که‌ین له‌ خراپه‌کانیان له‌ ڕیزی به‌هه‌شتیاندان ئه‌مه‌ ئه‌و به‌ڵێنه‌ ڕاسته‌یه‌ که‌ به‌ڵێنیان پێ درابوو له‌ دنیادا.    "
  },
  {
    "number": 17,
    "text": "وَٱلَّذِى قَالَ لِوَٰلِدَيْهِ أُفٍّ لَّكُمَآ أَتَعِدَانِنِىٓ أَنْ أُخْرَجَ وَقَدْ خَلَتِ ٱلْقُرُونُ مِن قَبْلِى وَهُمَا يَسْتَغِيثَانِ ٱللَّهَ وَيْلَكَ ءَامِنْ إِنَّ وَعْدَ ٱللَّهِ حَقٌّ فَيَقُولُ مَا هَٰذَآ إِلَّآ أَسَٰطِيرُ ٱلْأَوَّلِينَ",
    "english": "But one who says to his parents, \"Uff to you; do you promise me that I will be brought forth [from the earth] when generations before me have already passed on [into oblivion]?\" while they call to Allah for help [and to their son], \"Woe to you! Believe! Indeed, the promise of Allah is truth.\" But he says, \"This is not but legends of the former people\" -",
    "asan": "به‌ڵام ئه‌وه‌ی که‌بێزاره له‌دایک و باوکی باوه‌ڕداری و پێیان ده‌ڵێت: ئاخ و ئۆف له‌ده‌ست ئێوه‌، ئایا ئێوه هه‌ره‌شه‌م لێ ده‌که‌ن، ئێوه چۆن بڕواتان به‌وه‌هه‌یه من دوای مردن له‌گۆر ده‌ربهێنرێم و زیندوو ببمه‌وه‌!! له‌کاتێکدا ئه‌و هه‌موو خه‌ڵکه‌ش ساڵه‌هایه و سه‌ده‌هایه ده‌مرن و پێش من مردوون... ( کوان؟! له‌کوێن بۆ یه‌کێکیان نه‌گه‌ڕایه‌وه؟! ).. دایک و باوکه‌که‌ش زۆر به‌په‌رۆشه‌وه دۆعا و نزا ده‌که‌ن و له‌خوا ده‌پارێنه‌وه... کوره‌هاوار بۆتۆ، داد له‌ده‌ست تۆ، ئیمان و باوه‌ڕبهێنه‌، بێگومان به‌ڵێنی خوا حه‌ق و ڕاسته‌، که‌چی ( مێشکی پووچه‌و په‌رده‌ی هێناوه به‌سه‌رچاوو دڵیدا )، بێ هیچ بیرکردنه‌وه‌یه‌ک ده‌ڵێت: ئه‌مه‌قسه‌یه‌کی کۆنه و داستانی پێشووه‌کانه",
    "puxt": "   ئه‌و که‌سه‌ش که‌ به‌ باوك و دایکی بڵێت ئۆف له‌ ده‌س ئێوه‌ ئایا هه‌ڕه‌شه‌م لێ ده‌که‌ن که‌ (زیندوو ده‌کرێمه‌وه‌ و له‌ گۆڕ) دێمه‌ ده‌ره‌وه‌ له‌ کاتێکدا چه‌ند چین خه‌ڵك پێش من ڕۆشتوون (و زیندوو نه‌بونه‌ته‌وه‌) وه‌ (دایکی و باوکی) هه‌ردوویان هانا بۆ خوا ده‌به‌ن (ده‌ڵێن) هاوار بۆ تۆ باوه‌ڕ بێنه‌ بێگومان به‌ڵێنی خوا ڕاسته‌ که‌چی ئه‌و ده‌ڵێ ئه‌مه‌ به‌س ئه‌فسانه‌ی پێشینانه‌ و هیچی تر.    "
  },
  {
    "number": 18,
    "text": "أُو۟لَٰٓئِكَ ٱلَّذِينَ حَقَّ عَلَيْهِمُ ٱلْقَوْلُ فِىٓ أُمَمٍ قَدْ خَلَتْ مِن قَبْلِهِم مِّنَ ٱلْجِنِّ وَٱلْإِنسِ إِنَّهُمْ كَانُوا۟ خَٰسِرِينَ",
    "english": "Those are the ones upon whom the word has come into effect, [who will be] among nations which had passed on before them of jinn and men. Indeed, they [all] were losers.",
    "asan": "ئا ئه‌و جۆره که‌سانه‌ئه‌وانه‌ن که‌بڕیاری خوایان له‌سه‌ر خۆیان کردووه‌به‌ماڵ و چه‌سپاوه‌له‌سه‌ریان، هاوڕێ له‌گه‌ڵ چه‌نده‌ها گرۆو ده‌سته‌و میلله‌تانی تری ڕابوردووی بێ باوه‌ڕی پێش خۆیان، له‌هه‌ردوو به‌ره‌ی په‌ری و ئاده‌میزاد، به‌ڕاستی ئه‌وانه‌هه‌رهه‌موویان خه‌ساره‌تمه‌ند و زه‌ره‌ر مه‌ند بوون",
    "puxt": "   ئه‌وانه‌ ئه‌و که‌سانه‌ن بڕیار (ی خوا) یان به‌سه‌ر چه‌سپا له‌ ڕیزی ئه‌و ئوممه‌تانه‌دا که‌ پێش ئه‌مان ڕابوردوون له‌ جنۆکه‌و ئاده‌میی بێگومان ئه‌وانه‌ خۆیانن زه‌ره‌رمه‌ند.    "
  },
  {
    "number": 19,
    "text": "وَلِكُلٍّ دَرَجَٰتٌ مِّمَّا عَمِلُوا۟ وَلِيُوَفِّيَهُمْ أَعْمَٰلَهُمْ وَهُمْ لَا يُظْلَمُونَ",
    "english": "And for all there are degrees [of reward and punishment] for what they have done, and [it is] so that He may fully compensate them for their deeds, and they will not be wronged.",
    "asan": "هه‌ر ده‌سته‌یه‌ک، هه‌ر که‌سێک له‌ئیمانداران یان له‌بێ بڕواکان پله‌و پایه‌ی به‌رز، یان نزمیان هه‌یه‌، به‌گوێره‌ی کرده‌وه‌کانیان که‌ئه‌نجامیانداوه‌، ئه‌مه‌ش بۆ ئه‌وه‌یه خوای په‌روه‌ردگار به‌گوێره‌ی کرده‌وه‌کانیان به‌ته‌واوی پاداشتیان بداته‌وه‌، بێ ئه‌وه‌ی هیچ جۆره سته‌مێکیان لێ بکرێت",
    "puxt": "   وه‌ بۆ هه‌ر یه‌ك له‌وانه‌ پله‌و پایه‌ هه‌یه‌ به‌ گوێره‌ی کرده‌وه‌کانیان تا خوا پاداشت و سزای کرده‌وه‌کانیان به‌ ته‌واوی بداته‌وه‌ وه‌ ئه‌وان هیچ سته‌میان لێ ناکرێت.    "
  },
  {
    "number": 20,
    "text": "وَيَوْمَ يُعْرَضُ ٱلَّذِينَ كَفَرُوا۟ عَلَى ٱلنَّارِ أَذْهَبْتُمْ طَيِّبَٰتِكُمْ فِى حَيَاتِكُمُ ٱلدُّنْيَا وَٱسْتَمْتَعْتُم بِهَا فَٱلْيَوْمَ تُجْزَوْنَ عَذَابَ ٱلْهُونِ بِمَا كُنتُمْ تَسْتَكْبِرُونَ فِى ٱلْأَرْضِ بِغَيْرِ ٱلْحَقِّ وَبِمَا كُنتُمْ تَفْسُقُونَ",
    "english": "And the Day those who disbelieved are exposed to the Fire [it will be said], \"You exhausted your pleasures during your worldly life and enjoyed them, so this Day you will be awarded the punishment of [extreme] humiliation because you were arrogant upon the earth without right and because you were defiantly disobedient.\"",
    "asan": "ڕۆژێک دێت ئه‌وانه‌ی که‌بێ بڕوان به‌ره‌و دۆزه‌خ ده‌برێن و نیشانیان ده‌درێت و پێیان ده‌وترێت: هه‌رچی خۆشی و شادیه‌کتان هه‌بوو له‌ژیانی دنیاتاندا به‌ئاره‌زووی خۆتان ڕاتانبوارد، که‌وابوو ئه‌مرۆ ئیتر نۆره‌ی ئه‌وه‌یه که‌سزای خه‌جاڵه‌تی و ڕیسوایی بدرێنه‌وه‌، به‌هۆی ئه‌وه‌ی که‌لووت به‌رزیتان ده‌کرد له‌زه‌ویدا به‌ناحه‌ق و به‌هۆی ده‌رچوونتان له‌سنوور و فه‌رمانی خوا",
    "puxt": "   وه‌ (بیریان بخه‌ره‌وه‌) ئه‌و ڕۆژه‌ی ئه‌وانه‌ی که‌ بێ باوه‌ڕن به‌رانبه‌ر دۆزه‌خ ڕاده‌گیرێن (پێیان ده‌ووترێت) هه‌رچی خۆشیتان بوو به‌سه‌رتان برد له‌ ژیانی دونیاتان دا و به‌هره‌ و له‌زه‌تتان لێ برد بۆیه‌ ئه‌مڕۆ تۆڵه‌تان لێ ده‌سه‌نرێ به‌ سزایه‌کی ڕیسواکه‌ر له‌به‌ر ئه‌وه‌ی که‌ ئێوه‌ به‌ ناهه‌ق خۆتان به‌زل ده‌زانی له‌زه‌وی دا وه‌ له‌به‌ر ئه‌وه‌ی له‌فه‌رمانی خوا ده‌رده‌چوون.    "
  },
  {
    "number": 21,
    "text": "وَٱذْكُرْ أَخَا عَادٍ إِذْ أَنذَرَ قَوْمَهُۥ بِٱلْأَحْقَافِ وَقَدْ خَلَتِ ٱلنُّذُرُ مِنۢ بَيْنِ يَدَيْهِ وَمِنْ خَلْفِهِۦٓ أَلَّا تَعْبُدُوٓا۟ إِلَّا ٱللَّهَ إِنِّىٓ أَخَافُ عَلَيْكُمْ عَذَابَ يَوْمٍ عَظِيمٍ",
    "english": "And mention, [O Muhammad], the brother of 'Aad, when he warned his people in the [region of] al-Ahqaf - and warners had already passed on before him and after him - [saying], \"Do not worship except Allah. Indeed, I fear for you the punishment of a terrible day.\"",
    "asan": "ئه‌ی پێغه‌مبه‌ر ( صلى الله عليه وسلم) یادی براکه‌ی قه‌ومی عاد ( هود پێغه‌مبه‌ر ) بکه‌، کاتێک قه‌ومه‌که‌ی بێدارکردنه‌وه له‌دۆڵ و بیابانه‌کاندا ( مه‌به‌ست ناوچه‌ی حچر موت ) ه‌، بێگومان بێدار خه‌ره‌وه‌ی زۆر له‌پێش ئه‌و و دوای ئه‌ویش تێپه‌ریان کرد، هه‌ر هه‌موویان ئه‌وه‌یان به‌خه‌ڵکی ڕاگه‌یاندووه که‌جگه له‌خوا که‌سی تر نه‌په‌رستن... به‌ڕاستی من ده‌ترسم سزایه‌کی زۆر گه‌وره‌و بێ سنوورتان له‌رۆژێکی سامناکدا بۆ پێش بێت",
    "puxt": "   ئه‌ی(موحه‌ممه‌د(صلی الله‌ علیه‌ وسلم) هوودی) برای گه‌لی عاد باس بکه‌ کاتێ گه‌له‌که‌ی ترساند له‌ (ووڵاتی) ئه‌حقاف بێگومان پێغه‌مبه‌رانی زۆر ڕابوردوون له‌ پێش و دوا ئه‌ویشه‌وه‌ (ووتوویانه‌) جگه‌ له‌ خوا هیچی تر نه‌په‌رستن بێگومان من ده‌ترسم له‌ سزای ڕۆژێکی گه‌وره‌ بۆ ئێوه‌ پێش بێ.    "
  },
  {
    "number": 22,
    "text": "قَالُوٓا۟ أَجِئْتَنَا لِتَأْفِكَنَا عَنْ ءَالِهَتِنَا فَأْتِنَا بِمَا تَعِدُنَآ إِن كُنتَ مِنَ ٱلصَّٰدِقِينَ",
    "english": "They said, \"Have you come to delude us away from our gods? Then bring us what you promise us, if you should be of the truthful.\"",
    "asan": "خوانه‌ناسانی قه‌ومه‌که‌ی پێیان وت: ئایا تۆ بۆ ئه‌وه‌هاتوویت که ئێمه له‌به‌نداینتی خواکانمان لابده‌یت؟! که‌واته‌ئه‌گه‌ر له‌ڕاستگۆیانی ئه‌و هه‌ڕه‌شانه‌ی که‌لێمان ده‌که‌یت، پێشی بێنه بۆمان",
    "puxt": "   گه‌له‌که‌ی وتیان ئایا تۆ (هوود) هاتوویت تا لامان بده‌یت له‌ (په‌رستنی) په‌رستراوه‌کانمان ده‌ی بۆمان بێنه‌ ئه‌و (سزا) ی به‌ڵێنت پێ داووین ئه‌گه‌ر له‌ڕاست گۆیانی.    "
  },
  {
    "number": 23,
    "text": "قَالَ إِنَّمَا ٱلْعِلْمُ عِندَ ٱللَّهِ وَأُبَلِّغُكُم مَّآ أُرْسِلْتُ بِهِۦ وَلَٰكِنِّىٓ أَرَىٰكُمْ قَوْمًا تَجْهَلُونَ",
    "english": "He said, \"Knowledge [of its time] is only with Allah, and I convey to you that with which I was sent; but I see you [to be] a people behaving ignorantly.\"",
    "asan": "هود وتی: ڕوودانی ئه‌و سزایانه و زانینی کاته‌که‌ی به‌ڕاستی ته‌نها هه‌ر لای خوا خۆیه‌تی، من ئه‌وه‌م له‌سه‌ره که ئه‌وه‌ی من بۆی ڕه‌وانه کراوم پێتان ڕابگه‌یه‌نم، به‌ڵام به‌داخه‌وه ئێوه به قه‌وم و هۆزێکی نه‌زان و نه‌فام ده‌بینم",
    "puxt": "   هوود وتی بێگومان زانیاری (ئه‌و سزا) لای خوایه‌و‌ به‌س وه‌ من ته‌نها ئه‌وه‌ی پێ ی نێردراوم پێتان ڕاده‌گه‌یه‌نم به‌ڵام من ده‌بینم ئێوه‌ گه‌لێکی نه‌زان و نه‌فامن.    "
  },
  {
    "number": 24,
    "text": "فَلَمَّا رَأَوْهُ عَارِضًا مُّسْتَقْبِلَ أَوْدِيَتِهِمْ قَالُوا۟ هَٰذَا عَارِضٌ مُّمْطِرُنَا بَلْ هُوَ مَا ٱسْتَعْجَلْتُم بِهِۦ رِيحٌ فِيهَا عَذَابٌ أَلِيمٌ",
    "english": "And when they saw it as a cloud approaching their valleys, they said, \"This is a cloud bringing us rain!\" Rather, it is that for which you were impatient: a wind, within it a painful punishment,",
    "asan": "جا کاتێک په‌ڵه هه‌ورێکیان بینی ڕووی کردۆته دۆڵ و ناوچه‌که‌یان، دڵیان خۆشبوو، وتیان: ئه‌مه‌بارانی پێیه بۆمان، نه‌خێر وانیه‌، به‌ڵکو ئه‌وه‌ئه‌و کاره‌ساته‌یه په‌له‌تانه‌پێش بێت، ڕه‌شه‌بایه‌کی توند، که‌سزایه‌کی به‌ئازارو به‌ئێشی پێیه",
    "puxt": "   جا کاتێ ئه‌و (سزایه‌) یان بینی په‌ڵه‌ هه‌ورێکه‌ به‌ره‌و شیوه‌کانیان دێ (دڵخۆش بوون) وتیان ئه‌مه‌ هه‌ورێکه‌ بارانی پێ یه‌ بۆمان (هوود وتی نه‌خێر) به‌ڵکو ئه‌و (سزایه‌) یه‌ به‌په‌له‌ داواتان ده‌کرد بایه‌کی به‌هێزه‌ سزای سه‌ختی پێ یه‌.    "
  },
  {
    "number": 25,
    "text": "تُدَمِّرُ كُلَّ شَىْءٍۭ بِأَمْرِ رَبِّهَا فَأَصْبَحُوا۟ لَا يُرَىٰٓ إِلَّا مَسَٰكِنُهُمْ كَذَٰلِكَ نَجْزِى ٱلْقَوْمَ ٱلْمُجْرِمِينَ",
    "english": "Destroying everything by command of its Lord. And they became so that nothing was seen [of them] except their dwellings. Thus do We recompense the criminal people.",
    "asan": "ئه‌وه‌ره‌شه‌بایه‌، هه‌موو شتێک و هه‌موو شوێنێک کاول ده‌کات به‌فه‌رمانی په‌روه‌ردگاری، ئیتر که‌سیان دیار نه‌مان جگه‌ماڵه چۆڵ و هۆڵه‌کانیان، هه‌ر ئا به‌و شێوه‌یه و به‌و جۆره سزایانه تۆڵه له‌قه‌وم و هۆزو گه‌لانی تاوانبارو تاوانکار ده‌سێنین ( له‌هه‌موو کات و شووێنێکدا، ئه‌گه‌ر یاخی ببن )",
    "puxt": "   به‌ فه‌رمانی په‌روه‌ردگاری هه‌موو شتێك ده‌ڕوخێنێ ئیتر وایان به‌سه‌رهات ته‌نیا شوێنی خانووه‌کانیان ده‌بینرا هه‌ر به‌و جۆره‌ سزای هۆزی تاوانباران ده‌ده‌ین.    "
  },
  {
    "number": 26,
    "text": "وَلَقَدْ مَكَّنَّٰهُمْ فِيمَآ إِن مَّكَّنَّٰكُمْ فِيهِ وَجَعَلْنَا لَهُمْ سَمْعًا وَأَبْصَٰرًا وَأَفْـِٔدَةً فَمَآ أَغْنَىٰ عَنْهُمْ سَمْعُهُمْ وَلَآ أَبْصَٰرُهُمْ وَلَآ أَفْـِٔدَتُهُم مِّن شَىْءٍ إِذْ كَانُوا۟ يَجْحَدُونَ بِـَٔايَٰتِ ٱللَّهِ وَحَاقَ بِهِم مَّا كَانُوا۟ بِهِۦ يَسْتَهْزِءُونَ",
    "english": "And We had certainly established them in such as We have not established you, and We made for them hearing and vision and hearts. But their hearing and vision and hearts availed them not from anything [of the punishment] when they were [continually] rejecting the signs of Allah; and they were enveloped by what they used to ridicule.",
    "asan": "سوێند به‌خوا به‌ڕاستی ئێمه ده‌سه‌ڵات و تواناییه‌کی وامان به‌خشی به‌قه‌ومی ( عاد )، که‌به‌ئێوه‌مان نه‌به‌خشیووه‌، هه‌روه‌ها هۆکاره‌ی بیستن و بینین و لێکدانه‌وه‌شمان پێدابوون، مه‌خابن هۆکاره‌کانی بیستن و بینین و لێکدانه‌وه سوودی پێنه‌گه‌یاندن! ئه‌مه‌ش له‌به‌ر ئه‌وه‌بوو چونکه‌به‌به‌ڵگه‌و نیشانه‌کانی خوا بێ باوه‌ڕ بوون و، به‌رپه‌چیان ده‌دایه‌وه... ئه‌و سزایه‌ی که‌گاڵته‌یان پێی ده‌هات، داوێن گیریان بوو، لێی ده‌رباز نه‌بوون",
    "puxt": "  سوێند به‌خوا ئه‌وه‌ی به‌وان (گه‌لی عاد) مان دابوو (له‌ سامان و ده‌سه‌ڵات) به‌ ئێوه‌مان نه‌دابوو وه‌ گوێ و چاوو دڵمان پێ دابوون به‌ڵام سوود و که‌ڵکی پێ نه‌گه‌یاندن نه‌ گوێ و نه‌ چاوو نه‌ دڵیان هیچێك چونکه‌ ئه‌وان باوه‌ڕیان به‌ نیشانه‌کانی خوا نه‌بوو وه‌ ده‌وری دان ئه‌و سزای گاڵته‌یان پێ ده‌کرد.    "
  },
  {
    "number": 27,
    "text": "وَلَقَدْ أَهْلَكْنَا مَا حَوْلَكُم مِّنَ ٱلْقُرَىٰ وَصَرَّفْنَا ٱلْءَايَٰتِ لَعَلَّهُمْ يَرْجِعُونَ",
    "english": "And We have already destroyed what surrounds you of [those] cities, and We have diversified the signs [or verses] that perhaps they might return [from disbelief].",
    "asan": "بێگومانیش ئێمه دانیشتوانی شارو دێهاته‌کانی ده‌وروبه‌رتانمان له‌ناو برد ( کاتێک یاخی بوون له‌به‌رنامه‌ی ئێمه )، به‌ڵگه و نیشانه‌ی جۆراو جۆریشمان خسته‌به‌ر چاویان، بۆ ئه‌وه‌ی بگه‌ڕێنه‌وه بۆ لای ئیمان و ڕوو بکه‌نه‌وه‌باوه‌ڕ",
    "puxt": "  وه‌ بێگومان له‌ ناومان برد (دانیشتووانی) ئه‌و شارو دێهاتانه‌ی که‌ به‌ده‌ورو به‌رتان دابوون وه‌ به‌ڵگه‌و نیشانه‌ی جۆراو جۆرمان نیشان دان تا (له‌ بێ باوه‌ڕی) بگه‌ڕێنه‌وه‌.    "
  },
  {
    "number": 28,
    "text": "فَلَوْلَا نَصَرَهُمُ ٱلَّذِينَ ٱتَّخَذُوا۟ مِن دُونِ ٱللَّهِ قُرْبَانًا ءَالِهَةًۢ بَلْ ضَلُّوا۟ عَنْهُمْ وَذَٰلِكَ إِفْكُهُمْ وَمَا كَانُوا۟ يَفْتَرُونَ",
    "english": "Then why did those they took besides Allah as deities by which to approach [Him] not aid them? But they had strayed from them. And that was their falsehood and what they were inventing.",
    "asan": "جا ئه‌و بتانه‌ی که‌به‌ته‌ما بوون له‌خوا نزیکیان بخه‌نه‌وه‌و له‌کاتی ته‌نگانه‌دا فریایان بکه‌ون!! ده‌با فریایان بکه‌وتنایه‌؟! به‌ڵکو هه‌ر لێیان ون بوون و ئاسه‌واریان نه‌ما، ئائه‌وه‌بوو درۆکانیان و ئه‌وه‌ش بوو که‌هه‌ڵیانده‌به‌ست ( که‌گوایه ئه‌م بتانه‌بۆیه ده‌په‌رستن تا له‌خوا نزیکیان بکه‌نه‌وه‌، فریایان بکه‌وه‌! )",
    "puxt": "  ده‌ی بۆچی یارمه‌تی نه‌دان ئه‌وانه‌ی جگه‌ له‌ خوا بۆ نزیك بوونه‌وه‌ له‌ خوا کردبوونیانه‌ په‌رستراو (نه‌ك یارمه‌تیان نه‌دان) به‌ڵکو گومیش بوون لێیان ئه‌وه‌ بوو (به‌رهه‌می په‌رستراوه‌) درۆکه‌یان و ئه‌و درۆیانه‌ی هه‌ڵیان ده‌به‌ستن.    "
  },
  {
    "number": 29,
    "text": "وَإِذْ صَرَفْنَآ إِلَيْكَ نَفَرًا مِّنَ ٱلْجِنِّ يَسْتَمِعُونَ ٱلْقُرْءَانَ فَلَمَّا حَضَرُوهُ قَالُوٓا۟ أَنصِتُوا۟ فَلَمَّا قُضِىَ وَلَّوْا۟ إِلَىٰ قَوْمِهِم مُّنذِرِينَ",
    "english": "And [mention, O Muhammad], when We directed to you a few of the jinn, listening to the Qur'an. And when they attended it, they said, \"Listen quietly.\" And when it was concluded, they went back to their people as warners.",
    "asan": "یادی ئه‌وه‌ش بکه‌کاتێک ئێمه ده‌سته‌یه‌ک په‌ریمان لادایه لای تۆ، تا گوێ له‌قورئان بگرن، ئه‌وسا ئاماده‌بوون و به‌یه‌کتریان وت: گوێ بگرن و بێ ده‌نگ بن، کاتێک قورئان خوێندنه‌که ته‌واو بوو، په‌ریه‌کان گه‌ڕانه‌وه بۆ ناو هۆزو قه‌ومه‌که‌یان و، ده‌ستیان کرد به‌ئاگادارکردنه‌وه‌و بانگکردنیان بۆ په‌یره‌وی کردنی ئه‌م ئاینه نوێیه",
    "puxt": "   وه‌ (بیریان خه‌ره‌وه‌) کاتێ چه‌ند جنۆکه‌یه‌کمان نارد بۆ لات تا گوێ له‌ قورئان بگرن جا کاتێ ئاماده‌ی گوێ گرتن له‌ قورئان بوون وتیان (به‌ یه‌کتری) بێ ده‌نگ بن (و گوێ بگرن) جا که‌ (قورئان خوێندنه‌که‌) ته‌واو بوو هه‌موو گه‌ڕانه‌وه‌ بۆ لای قه‌وم و هۆزه‌که‌یان به‌ ترسێنه‌ر.    "
  },
  {
    "number": 30,
    "text": "قَالُوا۟ يَٰقَوْمَنَآ إِنَّا سَمِعْنَا كِتَٰبًا أُنزِلَ مِنۢ بَعْدِ مُوسَىٰ مُصَدِّقًا لِّمَا بَيْنَ يَدَيْهِ يَهْدِىٓ إِلَى ٱلْحَقِّ وَإِلَىٰ طَرِيقٍ مُّسْتَقِيمٍ",
    "english": "They said, \"O our people, indeed we have heard a [recited] Book revealed after Moses confirming what was before it which guides to the truth and to a straight path.",
    "asan": "وتیان: ئه‌ی هۆز و گه‌لی ئێمه! باوه‌ڕ بکه‌ن، گوێمان له‌کتێبێک بوو که‌له‌دوای موسا نێردراوه‌، سه‌لمێنه‌ری په‌یام و کتێبه‌کانی پێش خۆیه‌تی و ڕێکه له‌گه‌ڵیاندا و، ڕێنموویی و هیدایه‌ت ده‌دات بۆ حه‌ق و ڕاسته‌شه‌قامی ڕاست و دروستیش. نباراو گوناهکاران نین که‌تیاده‌چن؟",
    "puxt": "   وتیان ئه‌ی هۆزو قه‌ومه‌که‌مان به‌ڕاستی ئێمه‌ گوێ بیستی کتێبێك بووین که‌ له‌پاش مووسا نێردراوه‌ته‌ خواره‌وه‌ په‌ڕاوه‌کانی پێش خۆی به‌ڕاست داده‌نێ (خه‌ڵك) ڕێنموونی ده‌کات بۆ هه‌ق بۆ ڕێبازی ڕاست.    "
  },
  {
    "number": 31,
    "text": "يَٰقَوْمَنَآ أَجِيبُوا۟ دَاعِىَ ٱللَّهِ وَءَامِنُوا۟ بِهِۦ يَغْفِرْ لَكُم مِّن ذُنُوبِكُمْ وَيُجِرْكُم مِّنْ عَذَابٍ أَلِيمٍ",
    "english": "O our people, respond to the Messenger of Allah and believe in him; Allah will forgive for you your sins and protect you from a painful punishment.",
    "asan": "ئه‌ی خزمینه!! بچن به‌ده‌م بانگه‌وازی خواوه‌و ئیمان و باوه‌ڕی پێبهێنن، ئه‌و کاته‌له‌گوناهه‌کانیان خۆش ده‌بێت و له‌سزای به‌ئێش و ئازار ده‌تانپارێزێت",
    "puxt": "   ئه‌ی قه‌ومه‌که‌مان وه‌ڵامی بانگخوازی خوا بده‌نه‌وه‌ و باوه‌ڕی پێ بێنن (خوا) له‌ تاوانه‌کانتان خۆش ده‌بێ و ده‌یسڕێته‌وه‌ وه‌ له‌ سزای سه‌خت ده‌تان پارێزێ.    "
  },
  {
    "number": 32,
    "text": "وَمَن لَّا يُجِبْ دَاعِىَ ٱللَّهِ فَلَيْسَ بِمُعْجِزٍ فِى ٱلْأَرْضِ وَلَيْسَ لَهُۥ مِن دُونِهِۦٓ أَوْلِيَآءُ أُو۟لَٰٓئِكَ فِى ضَلَٰلٍ مُّبِينٍ",
    "english": "But he who does not respond to the Caller of Allah will not cause failure [to Him] upon earth, and he will not have besides Him any protectors. Those are in manifest error.\"",
    "asan": "جا ئه‌وه‌ی پێشوازی له‌بانگه‌وازی خوا ناکات، ئه‌وه‌وه‌نه‌بێت له‌ده‌سه‌ڵاتی خوا له‌م سه‌ر زه‌ویه‌دا ده‌رباز ببێت و خوا ده‌سه‌وسان بکات، که‌سیش ناتوانێت جگه‌له‌خوا ڕزگاری بکات و پشتیوانی لێ بکات، ئا ئه‌وانه‌له‌گومڕایی و سه‌رلێشێواویه‌کی زۆر ئاشکرادان",
    "puxt": "   هه‌رکه‌سیش وه‌ڵامی بانگخوازی خوا (که‌ موحه‌ممه‌ده‌(صلی الله‌ علیه‌ وسلم)) نه‌داته‌وه‌ ئه‌و به‌ هیچ جۆرێ ناتوانێ له‌ زه‌وی دا له‌ ده‌ست خوا ده‌رچێ و خۆی قوتار کات وه‌ جگه‌ له‌ خوا یارمه‌تی ده‌رو پشتیوانێکی نی یه‌ ئا ئه‌وانه‌ له‌ گومڕایی یه‌کی ئاشکرادان.    "
  },
  {
    "number": 33,
    "text": "أَوَلَمْ يَرَوْا۟ أَنَّ ٱللَّهَ ٱلَّذِى خَلَقَ ٱلسَّمَٰوَٰتِ وَٱلْأَرْضَ وَلَمْ يَعْىَ بِخَلْقِهِنَّ بِقَٰدِرٍ عَلَىٰٓ أَن يُحْۦِىَ ٱلْمَوْتَىٰ بَلَىٰٓ إِنَّهُۥ عَلَىٰ كُلِّ شَىْءٍ قَدِيرٌ",
    "english": "Do they not see that Allah, who created the heavens and earth and did not fail in their creation, is able to give life to the dead? Yes. Indeed, He is over all things competent.",
    "asan": "ئایا ئه‌وه‌سه‌رنجیان نه‌داوه‌به‌ڕاستی ئه‌وه‌خوایه که‌ئاسمانه‌کان و زه‌وی دروست کردووه‌و له‌دروست کردنیشیاندا هیچ ماندوو نه‌بووه‌، توانای نی یه مردووه‌کان زیندوو بکاته‌وه‌، به‌ڵێ، بێگومان ئه‌و زاته‌، به‌سه‌ر هه‌موو شتێکدا ده‌سه‌ڵاتی هه‌یه",
    "puxt": "   ئایا ئه‌وانه‌ نه‌یان زانیوه‌ به‌ڕاستی ئه‌و خوایه‌ی ئاسمانه‌کان و زه‌وی دروست کردووه‌ وه‌ له‌ دروست کردنیاندا ناتواناو ده‌سته‌ پاچه‌ نه‌بووه‌ به‌توانایه‌ مردووانیش زیندوو بکاته‌وه‌ به‌ڵێ بێگومان خوا به‌سه‌ر هه‌موو شتێکدا به‌توانایه‌.    "
  },
  {
    "number": 34,
    "text": "وَيَوْمَ يُعْرَضُ ٱلَّذِينَ كَفَرُوا۟ عَلَى ٱلنَّارِ أَلَيْسَ هَٰذَا بِٱلْحَقِّ قَالُوا۟ بَلَىٰ وَرَبِّنَا قَالَ فَذُوقُوا۟ ٱلْعَذَابَ بِمَا كُنتُمْ تَكْفُرُونَ",
    "english": "And the Day those who disbelieved are exposed to the Fire [it will be said], \"Is this not the truth?\" They will say, \"Yes, by our Lord.\" He will say, \"Then taste the punishment because you used to disbelieve.\"",
    "asan": "ڕۆژێک دێت کافرو خوانه‌ناسان دۆزه‌خیان نیشان ده‌درێت و پێیان ده‌وترێت: ئێستا ده‌ڵێن چی؟! ئا ئه‌مه‌ئیتر حه‌ق و حه‌قیقه‌ت و ڕاسته‌قینه نیه؟! ( هه‌موو به‌یه‌ک ده‌نگ ) ده‌ڵێن: به‌ڵێ... سوێند به‌په‌روه‌ردیگارمان ڕاسته‌و حه‌قه‌، ( به‌ڵام ئه‌و سوێند خواردن و دان پێدانانه‌، تازه‌بێ سووده‌) بۆیه خوا ده‌فه‌رموێت: ماده‌م وایه سزاو ئه‌شکه‌نجه‌ی ناو ئاگر بچێژن له‌سه‌ر ئه‌نجامی بێ بڕوایی و کافربوونتاندا",
    "puxt": "   وه‌ ڕۆژێ بێ باوه‌ڕان به‌رانبه‌ر دۆزه‌خ ڕاده‌گیرێن (پێیان ده‌ڵێن) ئایا ئه‌مه‌ ڕاست نی یه‌ ده‌ڵێن: به‌ڵێ سوێند به‌ په‌روه‌ردگارمان ڕاسته‌ (خوا) ده‌فه‌رموێ: ده‌ی ئه‌و سزایه‌ بچه‌ژن چونکه‌ ئێوه‌ باوه‌ڕتان پێ نه‌ده‌کرد.    "
  },
  {
    "number": 35,
    "text": "فَٱصْبِرْ كَمَا صَبَرَ أُو۟لُوا۟ ٱلْعَزْمِ مِنَ ٱلرُّسُلِ وَلَا تَسْتَعْجِل لَّهُمْ كَأَنَّهُمْ يَوْمَ يَرَوْنَ مَا يُوعَدُونَ لَمْ يَلْبَثُوٓا۟ إِلَّا سَاعَةً مِّن نَّهَارٍۭ بَلَٰغٌ فَهَلْ يُهْلَكُ إِلَّا ٱلْقَوْمُ ٱلْفَٰسِقُونَ",
    "english": "So be patient, [O Muhammad], as were those of determination among the messengers and do not be impatient for them. It will be - on the Day they see that which they are promised - as though they had not remained [in the world] except an hour of a day. [This is] notification. And will [any] be destroyed except the defiantly disobedient people?",
    "asan": "که‌وابوو ئه‌ی پێغه‌مبه‌ر ( صلى الله عليه وسلم) دان به‌خۆدا بگره‌و خۆڕاگربه‌، هه‌روه‌کوو پێغه‌مبه‌رانی خاوه‌ن ویستی به‌هێز خۆڕاگر بوون، په‌له‌شیان لێ مه‌که‌، ئه‌و ڕۆژه‌ی که‌به‌ڵێنیان دراوه‌تێ هه‌ر کاتێک پێشهات وا ده‌زانن ته‌نها ساته‌وه‌ختێکیان له‌رۆژێکدا پێچووه‌، ئه‌مه‌به‌ڵێن و په‌یام و ڕاگه‌یاندنێکی ته‌واوه‌، جا ئه‌و کاته‌مه‌گه‌ر ته‌نها تاوانباراو گوناهکاران نین که‌تیاده‌چن؟",
    "puxt": "   که‌واته‌ خۆگر به‌ (ئه‌ی موحه‌ممه‌د(صلی الله‌ علیه‌ وسلم)) هه‌روه‌کو پێغه‌مبه‌رانی خۆڕاگری به‌هێز دانیان به‌خۆدا گرت وه‌ په‌له‌ مه‌که‌ بۆ (سزادان) یان ئه‌و ڕۆژه‌ی که‌ (سزای) به‌ڵێن پێدراویان ده‌بینن وا ده‌زانن ته‌نها ساتێك له‌ ڕۆژ له‌ دنیادا ماونه‌ته‌وه‌ (ئه‌م قورئانه‌) ئاگاداری یه‌ جا ئایا که‌س له‌ناو ده‌چێت جگه‌ له‌ سنوور ده‌رچووان.    "
  }
]
